,,*Miłość to też sztuka. Trzeba być trochę artystą.*"

### 18.10.2022
Twoje imię ma głębszy sens.

### 25.10.2022
Odkryj swoje wewnętrzne dziecko -- pozwól sobie czasem być dzieckiem. Wyjdź czasem z roli rodzica, męża, partnera.

### 7.11.2022
Arktyczna wyprawa Toma Shackletona -- bądź przygotowany na to, że twoje cele mogą się nie spełnić i wtedy pojawią się inne.

### 15.11.2022
Wymagania względem drugiej połówki. Bądź przygotowany na to, że ktoś często nie zrozumie twoich znaków, i że będziesz musiał wielokrotnie powtarzać, z czym takim masz w drugiej osobie problem.


### 17.10.2023
Większość czasu tak naprawdę będziesz sam. Sam będziesz wykonywać jakąś swoją pracę, swoje zadania, wiele z tego czasu będziesz samemu ze sobą. Warto mieć jakiś dobry sposób na "przetrwanie z samym sobą", bo wbrew pozorom to nie takie proste.


### 24.10.2023
Przygotuj się na to, że większość czasu, jaki będziecie spędzać ze sobą razem -- to będzie tylko i aż -- zwyczajność.

Módl się o rozeznawanie tego kim powinieneś być. I o rozeznawanie tego Z KIM powinieneś być. Módl się o to, aby kiedy już poznasz tę konkretną osobę -- abyś wiedział, był pewien, że to TA osoba.


### 6.11.2023
Kiedy kogoś poznajesz i chcesz go dalej poznawać, nie bądź "hop do przodu". Nie ma co się spieszyć, dajcie sobie czas, daj sobie odetchnąć, daj tamtej osobie odetchnąć. Poznawajmy się powoli.

### 14.11.2023
Warto czasem przekuć strach w śmiech -- to ułatwia radzenie sobie z nim. 
Nie da się kogoś wywyższać, nie stawiając się samemu w roli kogoś niższego, uniżonego. 

### 21.11.2023
Nie wszystkie twoje wady to coś złego. Nie bądź aż tak krytyczny wobec siebie.


### 28.11.2023
No więc można mieć różne relacje z kimś. Ktoś może przyjmować rolę: rodzica, dorosłego i dziecka.
Generalnie najlepsza relacja to dorosły-dorosły. Traktujemy się jak równi, z szacunkiem itp..
Generalnie raczej relacje romantyczne na zasadzie rodzic-dziecko są toksyczne i lepiej tego unikać. Natomiast -- warto **rozpoznawać**, kiedy przyjmujemy tę "pozycję dziecka w relacji" albo rodzica.


### 12.12.2023
[[Pesymizm i strach]] #strach

Aby zrozumieć objawy lękowe, do wszystkich sytuacji budzących nasz lęk trzeba dopisać **"i to będzie straszne"**.

Źródła lęku:
- fałszywe postrzeganie siebie (nie dam rady, jestem nieprzygotowany, jestem beznadziejny)
- perfekcjonizm
- ambicje
- postęp cywilizacyjny (coraz więcej rzeczy -> coraz więcej lęków)
- fałszywe postrzeganie Boga (np.: kontroluje mnie; nie wyjdzie mi, bo zgrzeszyłem; muszę być idealny, dobry moralnie)


Przyjrzyjmy się, jak patrzymy na Boga, a później jak patrzymy na siebie.
Ktoś, kto kocha, boi się, że utraci możliwość dawania miłości.

Rozwiązania:
- poznanie, co było na początku tego lęku (jakie wydarzenie)
- nazwanie, czego się dokładnie boję (bardzo szczegółowo)
- odkrycie swoich mocnych stron
- przypomnienie dobrych słów o nas
Decydująca w tej kwestii jest akceptacja nas jako jednostek ludzkich, ze wszystkimi naszymi zaletami i wadami, przez przynajmniej jedną znaczącą osobę. Im bardziej zostaliśmy przyjęci przez naszych rodziców, krewnych -- czy kogokolwiek, kto nam towarzyszył w życiu -- tym bardziej będziemy pewni naszego prawa do istnienia i ufni, że więź ze światem jest mocna i trwała.

Poczucia wartości nie zbudujesz na zewnętrznych wartościach. Możesz mieć pieniądze, piękno, dobrą pracę, a ciągle żyć w lęku.

W sumie strach przed czymś sprowadza się do strachu przed brakiem miłości od kogoś.

### 9.01.2024
```
Grupy kibiców, partie polityczne. Wspólny cel, wsparcie, wspólny wróg, wspólne problemy, poczucie wspólnej siły, podobne rzeczy nas cieszą.
```

Warto mieć się na baczności, czy czasem to grupy, do których przynależymy, nie dyktują nam pewnych ocen względem innych osób.
Lub dowolnych rzeczy. 

Warto uważać na szufladkowanie ludzi!

### 20.02.2024
(małżeństwo z 8-letnim stażem)
No, ogólnie to warto korzystać z poradników, wcale niekoniecznie tych "katolickich".

No i w sumie jest duża dowolność w małżeństwie, jeśli chodzi o ustawianie sobie życia. Możecie umawiać się jak chcecie.

### 27.02.2024
Przyjaźń. Warto być w sumie otwartym w tym co się czuje. I warto stawiać granice.

Przyjaźń damsko-męska jest możliwa. Ale jeśli jesteś w małżeństwie, to zawieranie przyjaźni damsko-męskich nie jest dobrym pomysłem. Zawsze ta nowa osoba będzie się wydawała lepsza niż ta żmija, z którą jesteś, która cię już zna na wylot...

Ogólnie jest duża różnica między przyjaźnią między kobietami a mężczyznami np. kobiety nie rywalizują ze sobą, mężczyźni tak. Mężczyźni rzucają sobie wyzwania, kobiety niekoniecznie.

### 13.03.2024
*Bajka o żabie i skorpionie.*
Nasze trudne doświadczenia są bardzo ważnym elementem podczas budowania relacji. Jeśli spróbujemy je chować, one będą wychodziły. Ale nie powinniśmy tego próbować tuszować albo wstydzić się.

Często nie jesteśmy ich świadomi, dopóki nie zobaczymy tego w naszych zachowaniach. 
Źródła zranień:
- traumatyczne przeżycie z dzieciństwa w relacji z ojcem i matką, nieobecność jednego z rodziców, wyśmiewanie, bycie dzieckiem niechcianym. alkohol jednego z rodziców (syndrom DDA)
- traumatyczne przeżycia z okresu dorastania np. bycie bitym w szkole
- traumatyczne przeżycia w wymiarze seksualności - powoduje ogromną niemoc mówienia

Skutki takich zranień:
- gwałtowność albo bierność
- zakładanie maski, próba bycia kimś innym, naśladowanie kogoś\
- syndrom Piotrusia Pana


### 19.03.2024
Uzdrowienie polega na uwolnieniu swojego serca od pielęgnowania w sobie złości, nienawiści, niechęci do osób, które były wobec nas złe.

### 16.04.2024
Nie można tak zamykać swojego zranienia, obudowywać go jakimiś murami, nie można udawać, że ich nie ma, bo wrócą. I czy chcemy, czy nie chcemy, one się w małżeństwie na 100% pootwierają.
To będą zwłaszcza te nasze trudne doświadczenia, o których nie potrafimy rozmawiać.
Trzeba to pokazywać panu Bogu, wpuszczać Go tam, żeby złapać wolność, żeby potem nie mieć tego zamurowanego, tylko być w stanie spokojnie o tym opowiedzieć.
Bo nawet bliskość drugiej osoby nie sprawi, że to coś przestanie być problemem, jeśli nie masz poukładanych tych przestrzeni.

Co jest najtrudniejsze w towarzyszeniu zranionej osobie?
Chyba to, że może być tak, że ona sama siebie nie rozumie.
Że ona sama nie jest świadoma własnych zranień. I że zbuduje sobie taką osłonę, żeby nikt (nawet ty) się do tego nie dobrał.

Ktoś może mieć taki stan, że (przy tym przekopywaniu się przez coś bolesne) z jednej strony wycofanie i ucieczka, a z drugiej, że ja jestem i czekam. A druga osoba powinna wyczekać, być cierpliwą.
Czasem trzeba móc pozwolić komuś odejść, być samemu, dać mu przestrzeń. Warto SPYTAĆ, ile tego czasu potrzebuje (to podobno dobry lifehack).

Bycie razem to nie jest ciągłe dbanie o to, żebyśmy obydwoje byli w komforcie. 
Nie ma związku, który byłby bez konfliktów.

### 7.05.2024
Co to znaczy być gotowym na związek? Niektórzy mówią, że nigdy nie jest się gotowym. 

Każdy z nas ciągnie za sobą jakiś bagaż doświadczeń. 
I każdy z nas ma swoje wzorce np. tego, co powinien robić mężczyzna, a co kobieta, jak mogą się do siebie zwracać, co można robić itp.
Warto przegadywać swoje wzorce. Bo my je mamy, każdy ma trochę inne. I warto zastanawiać się, czy wzorce nami nie rządzą.
Bo: one potrafią być silniejsze od naszych pragnień, obranych celów czy zdrowego rozsądku. 
Warto przegadać: jak zapatrujemy się na naszą sferę seksualności? 

Uważaj też: nie twórz fałszywego obrazu ciebie. Nawet nieświadomie.
Presja potrafi zranić. 

Warto się zastanowić:

Przed wejściem w związek zadaj sobie też pytania:
- Jakie korzyści mogą nas nakłonić do nawiązania relacji?
- Jakie potrzeby zamierzam zrealizować?
- Na czym zależy mi w związku?
- Czy przeszkadza ci to, że jesteś sam/sama?
- Czy chcesz to zmienić i po co chcesz to zmienić?
- Czego chcesz w zamian?
- Co będzie lepsze dla ciebie i z jakiego powodu tak uważasz.

Nie chodzi o to, żeby być skończonym gotowym produktem.

Są przekonania, które UTRUDNIAJĄ życie np.:
- "Miłość trafia się w życiu w sposób niezależny od nas i spada na człowieka jak grom z jasnego nieba"
- "Prawdziwa miłość to odnalezienie swojej magicznej połówki. Połączenie z nią tworzy całość, lepszą od niekompletnej części."
- "Miłość to nieustający kompromis/rywalizacja."


### 14.05.2024
Nic ciekawego. Jakaś baba przyszła i mówiła o tym, że wszystkie dziewczyny są piękne, cudowne, zasługują na miłość itd. bla bla bla
O chłopach nic nie mówiła co ciekawe.

### 21.05.2024
Każdy kolejny związek jest trochę inny niż poprzedni. Związek sprawia też, że sami się dużo uczymy o sobie.
Jeśli wasza relacja dobiegła końca, to warto dobrze domknąć tę relację.


### 28.05.2024
Ważna jest dobra pewność siebie w niepewności samego siebie. Świadomość własnych słabości i związanych z tym ryzyk. Pewność w nieufności samemu sobie.
Będą się w tobie otwierały pragnienia, których zwyczajnie nie chcesz. Każdy z nas ma w sobie moment słabości którego nie zna.
Świadomość, że masz swoje słabości będzie ci pozwalała pozostać wiernym.

Doświadczenie bycia zdradzonym jest bardzo trudne. Lepiej przez jakiś czas nic nie tłumaczyć. To bardzo trudne, bo osoba zdradzona musi przejść długą fazę złości (czy wręcz nienawiści) do ciebie, zanim wróci to do normalnych uczuć. 
Bo ta osoba będzie teraz odbierać wszystkie twoje działania w kluczu tej zdrady. Teraz ona na nowo musi odbudować cały swój świat. Na to może potrzebować lat.
I to wysadza wszystko co było wcześniej dobre. To całkowicie resetuje relację, wyzerowuje ją, teraz trzeba wszystko zbudować na nowo.

Bardzo możliwe, że w małżeństwie zdarzy ci się zakochanie w kimś innym. Będąc w związku, lepiej nie otwierać tego, że jest się w kimś innym zakochanym.

Jeśli zdarzyła się tobie JEDNORAZOWA zdrada - to nie mów o tym współmałżonkowi. Jeśli więcej razy - to już gruba sprawa, musicie iść na terapię, musicie ratować to co jest, to co jeszcze stoi, i dbać o to. Ale jeśli jeden raz - to nie mów. Bo to całkowicie wysadza wszystko. Teraz to, z czym ty się zmagałeś, musi udźwignąć druga osoba, przerzucasz ten ciężar na drugą osobę. I na nowo trzeba wszystko wybudować.

Jeśli jeszcze przed ślubem ktoś cię zdradza, to uciekaj. Nie pchaj się w ten związek. Na starcie chcesz w to iść z nieufnością do współmałżonka? No właśnie.

### 4.06.2024
Jaki jest sens narzeczeństwa? To takie sformalizowanie w sumie tego, że bierzemy ten związek na poważnie.

Warto mieć własne rytuały, nawyki w związku, bo wtedy to uwalnia od takiego ciągłego szukania i zaangażowania. I nie trzeba wtedy niczego nowego wymyślać, tylko jest poukładane, więc można to robić na automacie. Potęga nawyku.

I dzieki temu gość mówi: "Gdybym miał podsumować ciekawe rzeczy w ostatnim miesiącu, to to wszystko byłyby rzeczy związane z moim małżeństwem i dziećmi." Warto wprowadzać własne rytuały, np. na początku związku "zawsze w czwartki się spotykamy".

Dobrze jest mieć kalendarz własnych wydarzeń. Dzięki temu kalendarzowi wszyscy wiedzą, co gdzie kiedy (w tym dzieci). I to daje taką perspektywę, że wiemy, czego się spodziewać i nie musimy tak ciągle szukać i angażować się.

Są 3 sfery zaangażowania: praca, przyjaźnie, miłość. Warto mieć rytuały względem wszystkich tych sfer. Chodzi o to, żeby nie marnować myślenia na to. Np. odwiedzamy rodziców raz w miesiącu.


Każdy z nas ma swoje fazy. Faza w której bardzo potrzebujesz bliskości i faza, w której bardzo potrzebujesz samotności. Warto jest nauczyć się komunikować to drugiej osobie. Np. "Ile potrzebujesz? Godziny bycia samemu?" itp.
Mogą być takie sytuacje, że np. już w pracy miałeś mnóstwo ludzi wokół siebie i chcesz odpocząć od ich towarzystwa. A wracasz do domu i tam też są ludzie.

Rady od jakiegoś chłopa z długim stażem małżeńskim:
- być dla siebie czułym w słowach i gestach
- mówić sobie często "kocham cię"
- mieć czas tylko dla siebie
- pamiętać o rocznicach, celebrować je

### Źródło anonimowe
Będąc w związku, generalnie to nie może być tak, że nie jesteś w stanie żyć bez kogoś. Musisz **nie musieć** z kimś żyć. Jakiś wyjazd, nagła rozłąka i co? To super, że chcesz z kimś żyć. Ale nie może być tak, że musisz.


### Aga Rogala, 17.10.24
Przychodzi taki moment w życiu, że widzimy w rodzicach głównie ich wady, błędy, potknięcia. "Ja zrobię inaczej." -- ale musi być tak, że ROZUMIEM, dlaczego tak robią, dlaczego tak wybierają. Co kierowało jej decyzją? Czy to była ich wola, choroba?

Np. "podejmę taką decyzję, bo moja matka zrobiłaby coś dokładnie odwrotnego" -- to nie jest wolność od rodziców. 

Nierzadko za ambicjami, za wartościami, za zachowaniem tej dwójki stoją ich przodkowie (babcia, dziadek).

Nieporozumienia między pokoleniami zawsze będą. 

"Bierzemy ślub z historią drugiego człowieka. Z tłumem ludzi."
Mnóstwo nieuświadomionych, niewypowiedzianych oczekiwań, założeń. Nie wystarczy wyobrazić sobie siebie jako rodzica -- to górka życzeń tylko. Ale co zrobić, żeby faktycznie tak było?

Jednym z najczęstszych problemów małżeństwie jest "interpretowanie" zachowań.

Trzeba w związku opowiadać o rodzicach swoich, o historiach z rodzicami! Jedna osoba nie wystarczy. Tego potrzeba dużo. Czasem trzeba sobie coś przypomnieć, coś przemyśleć, uświadomić sobie. Jeśli nosicie jakieś trudne historie (w tym rodzinne), to warto o tym gadać, nawet jeśli trudno o tym gadać.

*Najczęściej jak pary trafiają na terapię par, to mówią "Mamy problemy z komunikacją". Radzę uczyć się komunikacji przed ślubem.*

*Jak się rodzi dziecko, to kamień na kamieniu nie zostaje z poprzedniego życia.* Co do zasady, wszystko się zmieni.

Zadaniem dziecka nie jest spełnianie moich potrzeb.
Dziecko ma sobie podrosnąć **i pójść.** Z zaufaniem do swoich umiejętności. 

Dziecko potrzebuje rodziców, którzy mają ze sobą dobrą relację. Chcesz być dobrym rodzicem -- zatroszcz się o swój związek! 
Rodzicielstwo jest zaprojektowane dla dwojga. Ona sama sobie z tym nie poradzi. 

Częsty błąd: *"Wiem, czego nie chcę". Ale to nie znaczy, że wiem jak zrobić to, czego chcę!* 
Np. "tak mnie rodzice u mnie cisnęli, więc u mnie będzie inaczej." 

Jeśli robisz coś przeciwnie, niż robili tobie rodzice, to nie robisz tego z myślą o dziecku. Robisz to z myślą o SOBIE!

Dzieci obudzą w was potwory i traumy, i trupy z szafy wypadną. Niewyrażone emocje w życiorysie. 

Konflikt w związku = update relacji.

Nie da się zrobić 50-50. Czasem będą dni, że będzie 80-20, czasem będzie 20-80. Jesteśmy dla siebie wsparciem.

Pierwszy filar dobrostanu związku: rozmowa i wspólny czas.

Jeśli ktoś myśli, że "no dobra, jak nam się nie będzie układać, to pójdę do kogoś innego", to zdefiniuj, gdzie jest granica między "układaniem" a "nieukładaniem".

"Co jednak mimo wszystko tym rodzicom wyszło? Co działa?"
